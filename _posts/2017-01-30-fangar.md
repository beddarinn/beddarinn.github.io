---
layout: post
title: Fangar
excerpt: Gott sjónvarp er gulls ígildi.
tags: null
comments: true
image:
  feature: i-badi.jpg
published: true
---

Það gefur mér von þegar ég rekst á gott sjónvarp. Var að byrja að horfa á Fanga og það er gott sjónvarp. Ég hef samt ekki náð að eyða heilum degi í sjónvarp. Mér finnst ég alltaf vera að gera eitthvað. Og núna þegar prógramið í Virk er byrjað þá er bara alveg nóg að gera. Ég fór til sálfræðings í morgun og er mjög ánægð með að hafa farið til hennar. Ég var nefnilega næstum búin að beila því mér fannst hún svo truntuleg í símann og var ekki á því að opna mig við einhverja sem stakk mig svona við fyrstu kynni. Svo ákvað ég að vera opin því hún er sérfræðingur í núvitund og virðist fylgjast mjög vel með því sem er að gerast í faginu. Kæmi mér ekki á óvart að hún horfði reglulega á TED fyrirlestra. 
<br><br>Og það var ótrúlegt hvað hún náði að festa frásögn mína niður í einföld atriði og fékk mig til að henda reiður á allskonar sjitti sem ég var að eibsjitta yfir í nótt. Ég trúi því að við munum ná árangri saman. Ef þú ert þunglynd kona tékkaðu á [Margréti Bárðardóttur.](http://www.klinisk.is/index.php?option=com_content&view=article&id=62:margret-bareardottir&catid=3:felagatal&Itemid=13)
<br><br>Virk borgar fyrir 8 tíma og ég veit ekki alveg hvað er svo gert í framhaldi. Ég kom heim eftir tímann og það fór geðveikt í taugarnar á mér hvað ég var búin að skrifa lítið. Ynsti sonurinn minn var veikur í viku og þá hætti ég að spá í mér. Það á svolítið til að gerast. Ég set ótrúlega oft eða næstum alltaf eða bara nákvæmlega alltaf strákana í fyrsta sæti og mig í annað eða þriðja. Og á það til að vera gröm út í eiginmanninn þegar hann gerir ekki slíkt hið sama. En já... leikfimin er byrjuð. Síðustu tvö skipti hef ég hlussast út, varla heilsað og horft í gaupnir mér. Ég finn svo þegar tíminn er hálfnaður að mér líður í alvörunni betur. Svo mikil klisja ég veit. Það er alltaf ógeðslega erfitt að koma mér af stað en það er skyldumæting og þess vegna fer ég. Ef ég skrópa er ég að brjóta samning við Virk. Mér finnst það bara töff og ætla aldrei að skrópa. Er líka með svo fínum konum í þessum tíma. Það jaðrar við að vera jafnvel skemmtilegt. <br><br>Ég var að horfa á Fanga og er að borða bingókúlur. 
