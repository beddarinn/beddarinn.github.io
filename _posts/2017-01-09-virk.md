---
layout: post
title: Hvernig virkar Virk?
excerpt: Finnst ótrúlegt að hafa aldrei heyrt um þetta kerfi.
tags: virk  
comments: true
image:
  feature: hreyfing.png
published: true
---

Ferlið til að komast undir verndarvæng endurhæfingarstöðvarinnar Virk er svolítið langt. Í júlí í fyrra fer ég fyrst á bráðamóttöku geðdeildar. Svara allskonar listum. Geri það svo aftur í október þegar ég fer í proper greiningu. Heimilislæknir getur svo sent inn beiðni  til að komast í Virk en geðlæknir gerði það í mínu tilfelli. 

## Fyrsta viðtal

Fyrsta viðtalið er við sálfræðing hjá Virk í Guðrúnartúni. Þar svara ég aftur þessum spurningarlistum og ég bara man ekki alveg hvernig það viðtal var. Ég var eitthvað þreytt og hann sagðist sjá á mér hvert meinið væri. Hmmm... 
 <br><br>
Ég held að hann hafi sagt mér svona nokkurnveginn hvað Virk væri og að ég myndi fá ráðgjafa hjá mínu stéttarfélagi og vera í samskiptum við hann hér eftir. Þetta fyrsta viðtal var bara til að meta hvaða þjónustu ég gæti þurft hjá Virk og svo fer ég til míns ráðgjafa sem býr til "endurhæfingaráætlun" með mér. 

## Annað viðtal

Ég fæ viðtal hjá einum af þremur ráðgjöfum Virk hjá BHM viku seinna og aftur þarf ég að fylla út allskonar lista um mína líðan og hvernig væntingar ég hefði til Virk. Spurð hvenær ég held að ég fari að vinna aftur og hvort það sé erfitt að hreyfa mig. 
 <br><br>
Á þessum tímapunkti er ég byrjuð að blogga og pönkast í gegnum söguna mína á leifturhraða. Ég fæ senda fleiri spurningalista og áætlun. Áætlun sem ætlast til að ég fari í LEIKFIMI Í HÓP! Ég horfði á ráðgjafann vantrúuð með dassi af hroka og bað hana svo að halda kjafti og hoppa upp í heilsuna á sér.<br><br> Djók.<br><br> En ég setti greinilega upp einhvern svip því hún sagði að hún gæti aðlagað þetta að mínum þörfum ef ég hefði eitthvað annað í huga. Ég nennti ekki að hreyfa við mótmælum, sagði bara já við öllu og skrifaði undir þáttökusamning. 
 <br><br>
Ég fer semsagt í sálfræðimeðferð, fer á námskeið í núvitund þar sem við hugleiðum æðislega mikið og svo í þessa blessuðu leikfimi þrisvar í viku. Já, og það er skyldumæting! Ég var feiti nemandinn sem hlussast á gólfið á fyrstu mínútum í píptesti og feika tognun til að þurfa ekki að sýna hvað ég er í lélegu formi. Ég er konan sem þurfti virkilega að halda í mér að senda ekki bootcamp like þjálfurum heitmeil. Ég er konan sem léttist um 40 kíló án þess að hreyfa á mér rassgatið. Ég er konan sem hrökklast út úr fríum prufutíma í hot yoga í hóstakasti og fæ lungnabólgu í framhaldi. Ég er konan sem hjóla 200 metra á racer með nýja hjólahjálminn minn og geri svoooooo langt myndband um það að allir vinir mínir halda að ég noti engan annan farkost. 
 <br><br>
 Ó, ég vona svo innilega að leikfimin verði [svona](https://www.youtube.com/watch?v=o-50GjySwew). 
  <br><br>
Djöfull er skrýtið að vera ekki í fráhaldi.  
