---
layout: post
title: Greiningarferlið
excerpt: Löng og ströng bið eftir svörum
tags: null
comments: true
image:
  feature: blogg3.jpg
published: true
---

Þar sem ég hafði verið á geðlyfjum síðan beibí Kjárr fæddist þá þóttist ég vita að ég væri nú nett þung í mér. Meðgönguþunglyndi og fæðingarþunglyndi er sérstaklega vinsælt nefnilega og hvað þá þegar maður er rúmliggjandi hálfa meðgönguna. Þúst... alveg normal. En kannski ekki svo normal að vera ennþá að poppa pillur rúmum tveimur árum síðar. 

## Lyfin virka ekki sem skyldi

Í júlí finn ég mun meira fyrir þunglyndi en áður og þegar ég gríp sjálfa mig í alvörugefnum sjálfsmorðshugleiðingum þá húrra ég mér strax niður á bráðamóttöku geðdeildar. 

> Ég lá uppí rúmi, ég veit ekki hvað lengi, og kemst til meðvitundar þegar röddin mín hastar á mig og segir; Þetta snýst ekki um þau, þetta snýst um þig! Eins og ég væri að peppa mig í að drepa mig og ætti ekkert að hugsa um framhaldið. Þá var ég búin að vera lengi að ákveða að lyfjadauði væri bestur og hvaða lyf væru fáanleg til að klára dæmið. 

Ég fer í viðtal og fæ eitt spjald af [Quetiapin Mylan] target=blank (http://www.lyfja.is/lyfjabokin/lyf/QuetiapinMylan) sem gerir mig slefandi slaka og ófæra um að sinna heimili og börnum. Jei. Frábært. 

Í október er ég orðin tæp og fer aftur á bráðamóttökuna í þeirri von um að fá ný lyf því Esopramið er greinilega hætt að virka. Ég bíð í rúma tvo tíma á biðstofunni áður en ég fer í tékk. Þá er ákveðið að ég fari í "endurkomu" og að það yrði hringt í mig til að staðfesta tíma. Ég bíð við símann sem aldrei hringir. Loks kom að því að ég fékk tíma, heilum 5 vikum eftir komuna á bráðamóttökuna en ég fór í millitíðinni grenjandi til heimilislæknisins og skipti um lyf. Ég gat ekki beðið lengur. 

Á Landsspítalanum fæ ég aldrei viðtal við geðlækni. Sú sem tók á móti mér þar var sálfræðinemi og skrifaði ég undir eitthvað plagg sem leyfði henni að tala við ráðgefandi lækni. Eftir það viðtal var ákveðið að ég færi í greiningu og sagði hún það geta tekið tvo til þrjá 2 klst. fundi þar sem ég hafði lent í það mörgum áföllum um ævina. Ég var bara iiiiii.... ég er samt æðislega normal skiluru! 

Á næstu vikum hitti ég hana og tók einhver próf. Hver tími kostaði 3-4000 kr. Hún sagði mér strax að ég væri yfir greiningarmörkum alvarlegrar geðlægðar og bauð mér að koma í hópmeðferð í huglægri atferlismeðferð í byrjun janúar. 6 vikur, 2svar í viku í 3 tíma í senn og kostaði um 20 þúsund. 

Ég hlunkast heim, leggst upp í rúm og sýg puttann og bíð eftir janúar. 

Mér finnst magnað að eftir nokkrar komur á geðdeild datt engum í hug að segja mér frá

* [Virk](http://www.virk.is/)
* [Hugarafli](http://www.hugarafl.is/)
né
* [Heilsuborg](http://www.heilsuborg.is/um_heilsuborg/) 


Það var ekki fyrr en ég setti mig í samband við geðlækni sem ég þekkti sem ég fór að fá hjálpina sem ég þurfti. 

