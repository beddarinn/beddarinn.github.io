---
layout: post
title: Jólaskrautið komið niður
excerpt: Og ég komin í massa fýlu.
tags: þunglyndi 
comments: true
image:
  feature: sample-image-1.jpg
published: true
---

Keyrði upp í Hafnarfjörð í morgunn og stoppaði í N1 á leiðinni og keypti kaffi og rúnstykki með skinku og osti. Ég hef ekki borðað rúnstykki í 8 ár. Ég var spennt og fannst eins og ég væri að svindla en samt ekki og fékk mér bita. Graskersfræin ofaná gerðu þetta svolítið næs og krönsjí en samt var þetta alveg óskaplega klént eitthvað og ég sá eftir að hafa fengið mér þennan morgunmat en ekki þennan sem ég er vön. Ég naut þess ekki baun að borða þetta. 
  <br><br>
Og fyrst ég byrjaði daginn í ruglinu þá datt ég bara í súkkulaðið og kjamsaði eins og Jabba á spítti í smástund. Held ég þurfi að fá mér ávöxt til að líða betur. En já... missti næstum puttana við að ná í jólaljósin af svölunum. Meira ruglið sem þau voru í og vafin um handriðið eftir engri röklegri aðferð. Ég þurfti að stoppa og taka skref til baka og virkilega hugsa hvernig þetta væri hægt. En svo tókst mér að greiða úr flækjunni loksins. Og alltaf þarf ég að leggja mig eftir að hafa tekið ögn til hendinni. Og það er ekki eins og ég hafi fyrir því að fara úr fötunum....ég hryn bara í rúmið og það slokknar á mér og svo vakna ég í sömu stellingu en að drepast úr hita og líður verr fyrir vikið. 
 <br><br>
Það geta ekki allir dagar verið í bjartsýni og von um að allt lagist. Sumir dagar eru bara soldið krappí og ég er bara þakklát fyrir að fjölskyldan er í skóla og vinnu til að þurfa ekki að horfa upp á þessa eymd. Ætla út að labba áður en þeir koma heim. Ég veit mér líður alltaf betur þá. 
