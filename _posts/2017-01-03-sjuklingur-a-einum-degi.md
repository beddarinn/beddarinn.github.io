---
layout: post
title: Sjúklingur á einum degi
excerpt: Með einu símtali breyttist ég úr atvinnuleitanda í sjúkling.
tags: null
published: true
---


### Frí á föstudögum

Þegar ég missti vinnuna þá ákvað ég að slaka vel á yfir sumarið og ekki fara beint að vinna annarsstaðar. Ég fann að ég þurfti á hvíld að halda. Ég hvíldi mig samt ekkert sérstaklega mikið og tók að mér allskonar sjálfboðavinnu áður en börnin fóru í sumarfrí. Ég er ekki frá því að Hulli hafi teiknað [þessa mynd](http://static.boredpanda.com/blog/wp-content/uploads/2016/11/icelandic-humor-comics-hugleikur-dagsson-30-583bfb9a060b0__700.jpg "Betan í búðinni") af mér þegar leið á fríið. 
<br><br>
Þegar ég hætti að fá laun fór tók ég að mér mánaðarverkefni og fann strax að ég átti erfitt með að halda fókus og þurfti að vinna í skorpum hvernær sem er sólahrings til að ná að sinna vinnunni. Og ég náði ekki að vinna 100% þann mánuðinn. Ég ákvað að næsta verkefni yrði ekki eins og vann mánaðarproject 5 vikum. Ég þurfti nánast alltaf að leggja mig eftir vinnu og sofnaði mjög snemma öll kvöld. 
<br><br> 
Ég sótti ekki um margar vinnur en þarna var ég farin að efast mjög um að ég yrði góður starfskraftur. Ég var reglulega boðuð í viðtöl og fór einmitt í viðtal stuttu eftir að ég var greind með alvarlega geðlægð. Ég, heiðarlegi hálfvitinn sem ég er, sagði frá því og sagðist vilja fá 80% starf til að geta sinnt batanum á föstudögum. Ein æðislega bjartsýn týpa. Það þarf vart að taka það fram að ég fékk ekki vinnuna en fékk æðislega sætt símtal og pepp frá mannauðsstjóranum. Það var æði. En nú varð ég ringluð og leitaði til [Reddit](https://www.reddit.com/r/depression/ target=blank "Reddit"). 
<br><br> 

### Atvinnuviðtöl í miðri lægð

Þar fann ég fólk sem hafði einfaldlega verið rekið fyrir að hafa ekki sagt frá þunglyndinu í atvinnuviðtalinu en ég var ekkert á því að það myndi gerast á Íslandi þar sem 15-20% þjóðarinnar finni fyrir alvöru þunglyndi um ævina. Ég hringdi í geðlækninn til að fá ráð um hvernig ég ætti að haga mér í atvinnuviðtölum. Ég er nefnilega með svo góða ferilskrá að ég fæ oft viðtöl og kemst langt í ferlinu en svo rétt missi ég af djobbinu eða það er hætt við að ráða. Always the bridesmaid never the bride. Og auðvitað tek ég úr því að ég er ótalandi kjánaprik sem kann að orða hlutina rétt á blaði. Allavega...
<br><br> 
Geðlæknirinn fór yfir mín mál og sagði einfaldlega: 

> Þú átt ekkert að vera að vinna!

Og þarmeð var ég orðin sjúklingur. Í framhaldi fékk ég veikindavottorð og byrjaði nýtt ferli sem sjúklingur.
