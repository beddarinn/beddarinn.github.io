---
layout: post
title: Peningar
excerpt: Tekjumissir og stress í veikindum.
tags: null
comments: true
image:
  feature: bjarni.png
published: true
---

Síðan ég var 14 ára hef ég sóst eftir vinnu. Ég fór að vinna í fiski á Bíldudal því þar fékk ég hærri laun en í unglingavinnunni. Fyrir nokkrar auka krónur fór á burt frá vinum mínum til að sofa á sófanum í stofunni hjá frænku minni og vakna laugardagsmorgna kl. 5:30 til fara að vinna í ísköldu frystihúsi þar sem ég þóttist þurfa að pissa til að hlýja mér á puttunum. Svo suðaði ég í verkstjóranum á Granda í nokkra mánuði til að fá vinnu þar. Ég mætti á hverjum föstudegi eftir skóla og suðaði  þangað til hún lét undan þrýstingi og gaf mér sumarvinnu. 
 <br><br>
Ég vann með skóla á öllum skólaskeiðum og þau tímabil sem ég hef verið atvinnulaus hef ég farið með glöðu geði á öll námskeið og sótt um mörg störf á viku. Ég hef aldrei dottið í þennan atvinnulausa gír enda A manneskja fyrir allan peninginn .(Nema nottla þegar ég var full og feit...þá varð ég B) 
 <br><br>
Og það er alveg ógeðslega skítt að hafa lagt svona mikið í vinnubankann og geta svo ekki tekið það út þegar ég þarf á því að halda.  
 
## Sjúkrasjóður
Sko. Ég hef alltaf greitt í Fræðagarð sem er stéttarfélag undir BHM. Þeir félagar sem eru á almennum vinnumarkaði og verða veikir sækja sjúkrapeninga úr Sjúkrasjóði BHM. 
 <br><br>
> Greiddir eru sjúkradagpeningar vegna ólaunaðrar fjarveru frá vinnu sem nema 80% af grunni inngreiðslna í sjóðinn sl. 12 mánaða fyrir óvinnufærni, þó að hámarki kr. 665.000,  í allt að 12 mánuði. 

Frábært. Ég er búin að vera á fínum launum og sá þá fram á að fá allavega 580 þúsund í sjúkradagpeninga á mánuði miðað við síðasta ár. 
 <br><br>
Neinei, þá sko tók ég að mér eitt mánaðarverkefni fyrir Borgarskjalasafnið og fékk að vinna það á 5 vikum svo ég gæti kennt í skóla sonar míns með. (Já, ég veit. Endalaust bjartsýn á eigin getu, geð og heilsu.) Launin voru náttúrlega miklu lægri en launin mánuðinn áður en ég vildi gera þetta verkefni því Borgarskjalavörður hafði gefið mér séns 2010 og ég lærði mjög mikið þegar ég vann hjá þeim þá. Ég vissi að ég gæti hjálpað til meira en næsti maður á atvinnuleysisskrá sem var til í að vinna fyrir þessi laun. Game on. Og ég stóð mig vel og kláraði mál sem höfðu legið á hakanum árum saman. Ég gekk stolt frá borði þó að ég hafi nú þurft smá veikindafrí þennan mánuðinn til að sjúga á mér þumalinn. 

## Styrktarsjóður
En já, peningar. 
Allt í einu var ég orðinn opinber starfsmaður og þar sem ég var forfallakennari og ekki með fasta prósentu á þeirri vinnu átti ég aðeins rétt á 80% sjúkradagpeningum frá Styrktarsjóði  BHM sem er allt annar sjóður með allt önnur réttindi. 
 <br><br>
> Greiddir eru sjúkradagpeningar vegna ólaunaðrar fjarveru frá vinnu 18.480 kr. á hvern virkan dag (21,67 dagar í mánuði) eða 400.462 kr. á mánuði í allt að 9 mánuði. Mánaðargreiðsla miðast við starfshlutfall við upphaf veikinda.

Vegna þessa eina verkefnis fæ ég semsagt 320 þúsund á mánuði í staðinn fyrir 580 þúsund frá stéttarfélaginu. Ég er ennþá að reyna að graspa þetta. 
 <br><br>
En ég fæ að vísu líka eitthvað frá sjúkratryggingunum   
 <br><br>
> Fullir sjúkradagpeningar eru nú kr. 1.668 á dag fyrir einstaklinga og hálfir kr. 834 en auk þeirra greiðast kr. 458 fyrir hvert barn undir 18 ára aldri sem umsækjandi hefur á framfæri sínu. Greitt er fyrir alla daga vikunnar. 

Þannig að ég fæ á mánuði
- 320000 kr Sjúkradagpeningar frá styrktarsjóði BHM
- 77000 kr frá Sjúkratryggingum Íslands því ég á 2 börn

mínus skattur plús persónuafsláttur
~ 300 þúskell útborgað og við borgum 260 þúsund á mánuði í húsnæðislánið. (Keyptum nottla nýjan bíl og íbúð um leið og ég fékk fín laun...)
 <br><br>
En já... hjá Virk var ég spurð sérstaklega að því hvort að veikindin hefðu áhrif á ráðahaginn. Kemur í ljós að sumir hækka í launum við að verða veikir. Það er eitthvað svo rangt við það.
