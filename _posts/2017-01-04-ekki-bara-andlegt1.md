---
layout: post
title: "Ekki bara andlegt mein"
excerpt: "Líkamleg viðbrögð við þunglyndi."
tags: [doði]
comments: true
---

Í tvö ár er ég búin að fara í allskonar rannsóknir því ég er alltaf svo ótrúlega veikburða. En ekkert kemur fram í blóðprufum og mér hefur alltaf liðið eins og hálfgerðum kjána labbandi út eftir svoleiðis daga. \\

Í byrjun nóvember 2016 skipti ég um lyf þar sem Esopramið var hætt að virka fyrir mig. Ég var alltaf þreytt og helst til of róleg fyrir minn smekk. Lyfjaskiptin höfðu mikil áhrif í þetta skiptið. Addi var í útlöndum og ég gat rétt svo séð um börnin. Ég varð þvoglumælt, þurr í munninum, með svima og átti í miklum vandræðum með að hreyfa mig. Allt gerðist á hálfum hraða og ég gat sofnað standandi. Ég þurfti að leggja mig eftir að setja leirtau í uppþvottavélina og strákarnir fengu að horfa á sjónvarpið því ég var eiginlega bara ekki til staðar. Mér fannst eins og ég væri horfin innan úr mér og satt best að segja þá saknaði ég mín svolítið. \\

í þrjár vikur var ég í algjörum vanmætti og var send í foreldrahús að hvíla mig frá börnum og buru. Daglega hugleiddi ég hvort það væri ekki bara betra að hætta þessu öllu og hætta að vera svona ógeðslega þreytt. Og þá byrjuðu nýju lyfin að virka. Heil þér Venlafaxín.
